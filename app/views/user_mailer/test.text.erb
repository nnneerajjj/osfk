Snart åker jag till New York. Om 2 veckor. Jag kommer inte vara där länge, bara några dagar. Men det gör inget. För jag åker tillbaka dit i september i 2 veckor, i oktober lika länge och hela december. Sen åker jag till LA den största delen av vårterminen. Jag längtar, det gör jag verkligen, men jag är så jävla rädd. Jag är så rädd för att lämna allt. Att inte få se mina kompisar och framför allt inte Ludwig. Att växa ifrån sina kompisar man umgicks med hela dagarna, se deras instagram och veta att jag egentligen hade varit med på den bilden de nyss la upp, se Ludwig bli kär i en annan tjej som kan vara där vid hans sida och inte spenderar 80% av tiden i ett annat land. För jag skulle aldrig klara av ett långdistansförhållande. Jag klarar knappt av att han åker bort i en vecka. Jag kommer inte komma hem och låtsas bry mig om kaninerna genom att ge godis till dom små pälsbollarna. Att man kollar på hus i ett land som ligger på andra sidan Atlanten. Det gör så jävla ont att tänka så att jag inte kan hjälpa att tårarna rinner när jag skriver det här.

För så kommer det bli tillslut, det vet jag. För det pratade vi alla om idag. Och det gör så jävla ont. Jag förstår inte. Varför måste offra något man älskar för att få något annat man älskar? Jag vill sjunga, jag vill blir stor i USA, men jag vill ha allt det jag har nu. Jag vill kunna gå hem till mitt fina lilla hus som aldrig riktigt blir färdigrenoverat för mamma har brist på fritid. Man inser liksom inte vilka fantastiska vänner man har innan tanken slår mig ''det kommer inte längre bli en självklarhet att träffa dom''. Ingen förstår hur jag känner. Jag kommer mer eller mindre flytta tillslut. Jag är helt kluven. Ena delen av mig vill ha svensk sommar, sjärgård, myggbett, lökiga fester, Ludwigs pussar, kompisar som man haft hela livet, snö på vintern och mackor med kaviar. Andra delen vill ha värme, sol, Victoria's secret, shopping, brun året om, gå på galor, skriva låtar med världskända producenter, få amerikanska vänner, gå i high school och sjunga på stooooora scener. Jag vet, jag är dramatisk.
